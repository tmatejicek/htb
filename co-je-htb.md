---
layout: default
title: "Co je HTB"
permalink: /co-je-htb/
---
## Co je HTB

[Hack The Box](https://www.hackthebox.eu/) (zkráceně HTB) je online služba ve které si můžeš hrát na hackera, a hra je to poměrně realistická.
Hackni krabici, krabicí se myslí virtuální počítač, jehož software obsahuje nějakou bezpečnostní slabinu. Tvým úkolem je (po připojení se k VP) najít a využít slabinu pro získání přístupu k serveru.
Přístup k serveru je rozdělován na dvě úrovně:
1. získání oprávnění běžného uživatele,
2. získání oprávnění správce.

To, že se ti podařilo získat první a případně i druhou úroveň přístupu prokážeš tak, že vložíš obsah (flag) souboru user.txt respektive root.txt do formuláře na stránce boxu.
Za každý získaný flag získáváš body, podle počtu získaných bodů získáváš úroveň a umísťuješ se v žebříčku uživatelů HTB podle zemí i globálně.

Na HTB je vtipné, že nemá registraci. Když se do HTB chceš dostat musíš si "najít" pozvánku, je to taková malá ochutnávka hackingu, který tě čeká...

Přijmeš výzvu? Začni tady: <https://www.hackthebox.eu/invite>
